Да се реализира играта на карти „Война“.

На „Война“ се играе с тесте от 52 карти. Играта се играе от двама играча. Всеки играч има по 26 карти от цялото тесте.
Играта се играе по следния начин:
Всеки от двамата играчи показва карта. Двете показани карти се сравняват по сила и играчът с по-силната карта прибира двете карти. Картите се прибират в отделен масив.
Ако картите са с еднаква сила (независимо от боята), всеки играч трябва да заложи три нови карти в този ред. Третата от новите карти се сравнява със съответно третата карта
на другия играч. Победителят прибира всички карти, които са показани (в случая общо 8 карти). Ако третите карти отново са равни по сила, играчите вадят по една карта и
сравняват нея, докато не се получи разлика в силите. Победителят прибира всичките карти, които са показани.
След като играчите извъртят всичките 26 карти, се определя победителя според това кой играч е спечелил най-много карти.
