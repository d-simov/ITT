Реализирайте структура от класове, която да представлява работата на ресторант „При Пешо Таланта“

Ресторантът има следните характеристики:
  • Наименование;
  • Адрес;
  • Капитал – начална сума, налична в касата на ресторанта;
  • Меню с ястия и напитки;
  • Списък със сервитьори, които обслужват клиентите.

Сервитьорите имат следните характеристики:
  • Име;
  • Пари от бакшиши.

Менюто съдържа следните характеристики:
  • Списък с ястия. Всяко ястие има наименование, цена и грамаж.
  • Списък с напитки. Всяка напитка има наименование и цена.

Ястията биват:
  • Салати – всички салати са по 5 лева и имат грамаж между 300 и 600 грама.
  • Основни ястия – всички основни ястия са по 9 лева и са с грамаж между 400 и 800 грама.
  • Десерти – всички десерти са по 4 лева и имат грамаж между 200 и 300 грама.

Напитките биват:
  • Алкохолни – те са с цена от 4 лева на бройка;
  • Безалкохолни – те са с цена от 2 лева на бройка.

В ресторанта могат да се настаняват клиенти. Всеки клиент има име и пари в джоба, които е отделил за хапване и пийване.
Клиентите биват три вида:
  • студенти – те имат 10 лева в джоба и могат да ядат всичко;
  • мутри – те имат 50 лева в джоба и ядат само основни ястия и пият само алкохол.
  • вегани – те имат 30 лева в джоба и ядат само салати и пият само безалкохолни.
Ресторантът има ограничено количество от всяко ястие, като при създаването си той е зареден с по 10 порции от всеки вид и по 20 броя от всяка напитка.

Всеки клиент може да изпълнява следните действия:
  • да прави поръчка на ястия и напитки към избран на произволен принцип сервитьор. Поръчката представлява списък от ястия и напитки, като
съответно мутрите могат да си поръчват само мутренските неща от менюто, веганите – само веганските, а студентите могат да си поръчат
всичко. Общата стойност на поръчките на клиентите не трябва да надвишава 90% от парите им в джоба. Ако случайно поръчаното ястие или
напитка вече не е налично в ресторанта, то не бива поръчвано.
  • Да поиска сметката – тогава сервитьорът трябва да предаде на клиента информация за общата сума на неговите поръчани неща.
  • Да плати сметката – при плащане клиентът има 80% вероятност да остави бакшиш в размер на между 5% и 10% от стойността на поръчката му.
Бакшишът остава директно за сервитьора, а останалата сума се прибавя към сметката на ресторанта.

Да се реализира демо, което:
  1. Създава ресторант с име „При Пешо Таланта“ и 5 сервитьора, работещи в него. Началната сума, налична в ресторанта е 1000 лева. При създаването
си ресторантът съдържа 10 порции от всеки вид ястие и 20 броя от всеки вид напитка.
  2. Създава 15 клиента, като на произволен принцип трябва да бъдат студенти, мутри или вегани. Вероятността да се създаде веган трябва да е
20%, студент – 30% , а мутра – 50%.
  3. Създава метод, който стартира работата на ресторанта. Работата на ресторанта се състои в следното:
      ◦ влизане на всички клиенти в ресторанта;
      ◦ поръчка на всички клиенти към произволен сервитьор. Поръчките се правят като на произволен принцип клиентът поръчва продукт, който
може да консумира. Всеки продукт има равен шанс да бъде поръчан.
      ◦ поискване на сметката от всеки клиент;
      ◦ плащане на сметката от всеки клиент.
  4. Да се изпише текущия паричен баланс на ресторантът след като всички клиенти са си отишли.
  5. Да се изведе сервитьорът с най-голям бакшиш.
  6. Да се изведат имената и бакшишите на всички сервитьори, подредени от този с най-големия бакшиш за вечерта към този с най-малкия.
  7. Да се изведе списък с останалите продукти, налични в ресторанта.

Продуктите да са сортирани по цена и разделени по вид. Да изглеждат по следния начин:
    Ястия:
      Супа – 5 порции;
      Десерт – 3 порции;
      Основно – 1 порция;
    Напитки:
      Алкохол – 22 броя;
      Безалкохолно – 14 броя.
